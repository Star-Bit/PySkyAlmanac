<html>
<head>
<title></title>
<meta http-equiv="Content-Type" content="text/html;charset=utf-8">
</head>
<body>
<h1> 2014 Gök Olayları Almanağı </h1>
<a href="./almanac_2014_Ankara.pdf"><img src="./almanac_2014_Ankara.png"
align="left" />PDF dosyası</a> 
<p><b>Çizelgenin Kullanımı:</b> Bu çizelge 2014 yılı için çeşitli
gökcisimlerinin doğma, meridyenden (gökyüzünde en yüksek
noktasından) geçme ve batma zamanlarını, alacakaranlığın
sonuyla başlangıcını ve Ay’ın evrelerini veriyor. Dikey eksen
günleri, yatay eksen gece boyunca zamanı gösteriyor. Gece içinde
yarımşar saatlik aralıklar ve yıl içinde pazar akşamlarını
pazartesi sabahlarına bağlayan geceler noktalı çizgilerle
belirtiliyor. Düşey olarak iki nokta arası bir güne, yatay olarak
iki nokta arası beş dakikaya karşılık geliyor.

<p>Bu çizelge Batman için hazırlanmıştır. Ancak Batman'a yakın başka
yerlerde de kullanılabilir. Bu durumda gözlem yerinin Batman’dan
uzaklığına bağlı olarak zamanlarda küçük farklar
olacaktır. Batman’nın doğusundaki noktalarda çizelgede verilen
olaylar daha erken, batısındaki noktalarda daha geç olacaktır. Ek
olarak, kuzeye ya da güneye gidildikçe de nesnelerin doğma-batma
zamanlarında küçük değişiklikler olabilir.

<p><b>Yaz saati uygulamasının geçerli olduğu zamanlarda çizelgedeki
saatlere bir saat eklemek gerekiyor.</b>

<p>Almanağın kullanılmasına bir örnek olarak 18 Şubat'ı 19
Şubat'a bağlayan gecenin olaylarına bakalım. Bunun için ilk olarak
çizelgenin sol tarafında bulunan eğriden 16 Şubat'a karşılık
gelen noktayı bulmalıyız, bu noktanın biraz altı 18 Şubat'a
karşılık geliyor. Buradan ilk edindiğimiz bilgi Güneş'in bu
akşam yaklaşık 17:45'de batacağı. Bunun ardından, ortalık
henüz tam kararmadan 17:55 civarında M45 (Yedi Kızkardeşler)
meridyenden geçecek, yani gökyüzündeki en yüksek noktasına
ulaşmış olacak. Bunun 5-6 dakika ardından da Neptün'ün
battığını görüyoruz.  Saat 19:15 sularında Güneş ufkun 18
derece altında olacak ve alacakaranlık sona erecek. Bunun ardından,
19:40 civarında M42 (Avcı Bulutsusu), 20:50 civarında da Jüpiter
meridyenden geçecek; Jüpiter'in meridyenden geçmesinin bir iki dakika
ardından, Uranüs batacak. Yaklaşık saat 21:10 hizasında gördüğümüz
simge Ay'ın doğuşunu işaret ediyor. Bu simgeden ayrıca Ay'ın
dolunaydan küçülmekte olduğunu ama henüz son dördüne de
varmamış olduğunu anlıyoruz. Saat 21:50 dolaylarında İkizler
takımyıldızının parlak bir yıldızı olan Polluks meridyenden
geçecek; bunu 22:10 civarında Mars'ın doğması izleyecek.

<p>Çizelgede bu biçimde sağa doğru giderek çeşitli gökcisimlerinin
doğma, meridyenden geçme ve batma zamanlarını, ayrıca sabah
alacakaranlığının başlangıcını (kesikli çizgi) ve Güneş'in
doğuş zamanını bulabiliriz.

<p>Çizelgenin hazırlanmasında kullanılan Python kodunu,
<a href="https://github.com/atakan/PySkyAlmanac">GitHub sayfasından</a>
indirebilirsiniz.

<p>Bu çizelgenin tasarımı, Sky &amp; Telescope dergisinin her yıl
yayınladığı <i>Skygazer's
Almanac</i>'dan alınmıştır.
<p>The design is based on Sky &amp; Telescope's annual <i>Skygazer's
Almanac</i>.

<p> <a href="./index.html">Bu almanağın Ankara, 2014 için olan sürümü.</a> 

<p>Atakan Gürkan
</body>
</html>

